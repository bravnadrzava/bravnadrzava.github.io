<!DOCTYPE html>
<html lang="hr-HR" dir="ltr">

  <head>

  <meta charset="utf-8" />
  <meta http-equiv="content-type" content="text/html; charset=utf-8" />
  <meta http-equiv="content-language" content="hr" />

  <meta http-equiv="x-dns-prefetch-control" content="off" />
  <meta http-equiv="X-UA-Compatible" content="IE=edge">
  
  
  <meta http-equiv="Cache-Control" content="no-cache, max-age=3600" />
  
  <meta name="viewport" content="width=device-width, initial-scale=1.0, shrink-to-fit=no" />

  <meta name="description" content="">
  
  
    <meta name="keywords" content="">
  

  <title>Dekalog za pravnu samoobranu građana u hrvatskom pravosuđu</title>

  
  <link rel="canonical" href="http://localhost:4000/dekalog/tisak/" />
  
  

  <meta name="author" content="BravnaDrzava.net">
  <meta name="copyright" content="BravnaDrzava.net">
  <meta name="generator" content="GNU Emacs 25.1.1">

  <link rel="stylesheet" type="text/css" href="/static/3rd/bootstrap/4.5.0/css/bootstrap.min.css" />


  

  <link rel="stylesheet" type="text/css" href="/static/css/bd_0.0.1.css" />
  

  

  
</head>


<body class="my-page">

  <center><h5>Dekalog za pravnu samoobranu građana u hrvatskom pravosuđu</h5></center>
  
  
  <p>Verzija 1.0, revizija 01.07.2020.</p>

<p>Copyright © 2020 BravnaDrzava.net. Neka prava pridržana.</p>

<p>Sadržaj ovog dekaloga može se slobodno kopirati i proslijeđivati, bez prerada i u nekomercijalne svrhe, i podređen je uvjetima licence <a href="https://creativecommons.org/licenses/by-nc-nd/4.0/legalcode.hr">Creative Commons CC BY-NC-ND</a>.</p>

<hr />

<p>Napomena: ovaj dokument je podložan dopunama i revizijama. Najnoviju verziju možete uvijek pročitati na adresi: <a href="http://bravnadrzava.net/dekalog/">http://bravnadrzava.net/dekalog/</a>.</p>

<hr />

<p>U dolje navedenom tekstu iznesena su pravila za pravosudnu samoobranu građana koji su upleteni u neki sudski postupak, parnične ili vanparnične prirode, i bilo koje vrste.
Slijedeće točke rezultat su negativnih iskustava pisalaca ovog teksta i iskustava skupljenih od članova njihovih obitelji i poznanika, sa hrvatskim sudstvom i sa odvjetnicima u Hrvatskoj. Sastavljaoci ovih članova smatraju da su ove točke generalno primjenjive na većinu hrvatskih sudaca i advokata, ali dopuštaju mogućnost da - unatoč negativne selekcije i bolesnog državnog i pravosudnog sustava koji odstranjuju zdravo tkivo i zadržavaju bolesno - još uvijek koji pošteni sudac i advokat postoje u državi, iako bi takve - nažalost - tek morali upoznati. Svi zdravi elementi u sudstvu ili odvetništvu koje poznajemo ili smo ih poznavali, izašli su iz pravosuđa s gađenjem ili su pobjegli u prijevremenu mirovinu. Možemo razumjeti da će ove točke izazvati bijes u ponekim pravosudnim krugovima, ali smatramo da navedene zdrave elemente u sudstvu (ukoliko ih još uopće ima) dolje napisane stvari nimalo ne tangiraju, i da se, štoviše, i sami aktivno bore protiv navedenih devijantnih pojava. S druge strane, ako nekoga ono što je dolje napisano smeta, smatrat ćemo da se taj smatra pogođen u žicu i da se prepoznaje u dolje napisanom tekstu.</p>

<hr />

<p>DEKALOG</p>

<ol>
  <li>
    <p>Izbjegavajte po svaku cijenu parničenje. I najgori dogovor bolji je od najboljeg parničenja. Naročito u korumpiranoj državi, sa bolesnim sudstvom, kakva je Hrvatska.</p>
  </li>
  <li>
    <p>Iako Vam pravo nije jača strana (inače se ne biste ni obraćali odvjetniku) nastojte se informirati o zakonima koji su za Vaš proces važni. Čitajte zakone, proučavajte se, savjetujte se sa poznanicima, proučavajte njihova slična iskustva. Ako to ne činite, može Vas skupo koštati.</p>
  </li>
  <li>
    <p>Na sudu ćete (Vi ali i Vama suprotstavljena strana) imati tri neprijatelja: suca, advokata suprotne strane i Vašeg advokata. Dobro pazite na to kako organiziraju parničenje, inače biste mogli imati neugodnih iznenađenja. Od samog početka pažljivo čitajte sve dokumente i diskutirajte ih sa obitelji i poznanicima.</p>
  </li>
  <li>
    <p>Oba advokata i sudac imaju u interesu da se parnica razvuče što je moguće duže. Nije važno tko je u pravu tko je u krivu, oni će unaprijed ocijeniti tko je boljeg imovinskog stanja i koga je lakše i unosnije čerupati. Prema tom načelu će se ravnati i organizirati parnice, i u sudnicama i u presudama. Nastojte, ukoliko je to moguće prikriti svoje imovinsko stanje, i predstavljajte se kao siromašni, zaduženi, itd.</p>
  </li>
  <li>
    <p>Vaš advokat će Vam govoriti ono što Vi želite čuti, bez obzira je li to istina ili nije. O tome ovisi njegov honorar. Na isti način će suprotstavljenoj strani njen odvjetnik govoriti ono što ona želi čuti. S vremena na vrijeme će sudac u sudnici (planirano i dogovoreno s odvjetnicima) reći nešto što odgovara jednoj strani, i netom potom ili na drugom ročištu, nešto što odgovara drugoj strani. Time će “potkrepljivati” teze svakog advokata svojoj stranci. Tražite od odvjetnika prije svega da Vam jasno iznese stvari i točke zakona koje Vam NE IDU u prilog (ove su mnogo važnije od onih stvari koje Vam idu u prilog i koje Vas samo mogu navući na štetno parničenje) i jasne rizike koje Vam određena parnica donosi. Tražite jasno iznesenu, bez opskurnog sudskog žargona, i dokumentiranu PISMENU analizu strategije suprotne strane (ništa se ne oslanjajte na usmeno komunicirane podatke, ako nisu napisani njihova vjerodostojnost je ravna nuli), i (naravno: pismeno obrađenu) pravnu strategiju koju namjerava provesti u Vašu korist. Ne dozvolite da Vas preveslaju opskurnim pojmovima, tražite uvijek dodatna objašnjenja. Tražite to napismeno, a ako to ne dobijete, bježite glavom bez obzira, tražite drugog advokata. Odmah.</p>
  </li>
  <li>
    <p>Na ročištima će odvjetnici i sudac nastojati da se što je moguće duže raspravlja o beznačajnim stvarima, stavljajući u drugi plan one važnije stavke, samo da se procesi što više rastegnu i da njima bude unosnije. Za važne i kompliciranije stvari je lako rastegnuti proces, tako da im je važno prvo razvući, koliko god to mogu, beznačajne stavke. Odvjetnički honorar će dijelom ići “ispod stola”, “na crno”, u džepove suca, kao “poticaj” za suradnju. Nastojte što je moguće prije suprotnoj strani prepustiti (ili popustiti, ovisi o tipu procesa) sve beznačajne stvari, bez da se oko njih natežete. Svako novo ročište po pitanju beznačajnih stvari više će Vas koštati.</p>
  </li>
  <li>
    <p>Advokati će često u sudnicama glumiti da se svađaju oko pravnih pitanja u procesu. Jedan će drugome upućivati oštre prigovore, i pozivati suca da “dovede u red” suprotnu stranu. NE NASJEDAJTE: oni/one su kolege, izvan sudnica se druže, u pauzama između parnica jedu i piju zajedno i sa sucima. Većina gradova u Hrvatskoj su mali gradovi, broj sudaca i odvjetnika koji kruže u određenom sudu je relativno malen, i SVI suci i odvjetnici se dobro poznaju. Ne nasjedajte na scene koje postavljanju u sudnici da Vas uvjere u nešto drugo. Kad god vidite ili čujete nešto što Vam naizgled ide u prilog, tada se naročito pazite, i pokušajte se upitati i informirati je li to baš tako kako izgleda. Ova sumnja će Vas možda spasiti.</p>
  </li>
  <li>
    <p>U tužbama, protutužbama, žalbama, podnescima, i drugim dokumentima, često će i odvjetnici i sudac iznositi poneku “grešku”, samo da bi ispravke tih grešaka dodatno razvukle parničenje (i napuhale honorar). A te greške će se često i ponavljati. Tražite prije dostave sudu tih dokumenata da Vam odvjetnik preda pismene prijedloge istih. Tek nakon što ih dobro proučite i (u svjetlu prethodne dokumentacije) ispravite greške (savjetujući se i sa rodbinom i poznanicima), tek tada dajte dopuštenje advokatu da taj dokumenat proslijedi sudu. Svaki prepravljeni prijedlog dokumenta strpljivo pročitajte od početka do kraja, i više puta ako treba, i pomno proučite, de se nije “slučajno” “potkrala” neka nova “greška”. Tražite da Vam definitvni prijedlog dokumenta odvjetnik potpiše i zapečati ili, alternativno, da Vam ga pošalje šifriranom (i isključivo šifriranom) elektronskom poštom sa digitalnim potpisom tako da ostane neupitan integritet poslatog dokumenta i da se izbjegnu rizici naknadne manipulacije od strane odvjetnika.</p>
  </li>
  <li>
    <p>Uvijek se pojavljujte na ročištima. Nikad ne prepuštajte stvar samom advokatu. Otvorite dobro i uši i um i slušajte što se iznosi i što ide u zapisnik. Protestirajte ako nešto što mislite da treba ući u zapisnik tamo ne ide, ili ako je nešto krivo diktirano ili uneseno.</p>
  </li>
  <li>
    <p>NIKADA ne potpisujte zapisnik prije nego što ga temeljito pročitate. Svi će Vas nastojati požurivati. Ignorirajte ih, i tražite potrebno vrijeme da pročitate zapisnik. I opet, suprotstavite se ako je bilo što krivo uneseno. Isto tako, nemojte nikada odbijati potpis bez da (ili prije nego) pročitate zapisnik. Bilo je slučajeva da netko odbije potpisati zapisnik i srdito ga baci prema sucu ili prema suprotnoj strani. U tom slučaju, po devijantnim pravilima hrvatskog sudstva uzima se kao da ste zapisnik potpisali. Za sud je Vaše nepotpisivanje u takvim okolnostima svejedno. Ali, sud Vam NE MOŽE ODBITI čitanje zapisnika prije potpisivanja, niti traženje ispravke. Budite strpljivi i staloženi i ne dozvolite srdžbi (makar bila i opravdana) da Vam pomuti pamet.</p>
  </li>
</ol>



</body>
</html>

